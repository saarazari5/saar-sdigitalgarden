---
{"dateCreated":"2023-02-26 23:54","tags":["abstract_algebra","computer_science"],"pageDirection":"rtl","dg-publish":true,"permalink":"/cs/algebraic-structure/cayley-s-and-lagrange-theorem/","dgPassFrontmatter":true}
---


## הומומורפיזם

תהיינה $H,G$ חבורות ותהי $f:G\to H$ פונקצייה. נגיד ש $f$ היא __הומומורפיזם__ אם 

$$\forall_{a,b\in G}: f(a\cdot b)= f(a)\cdot f(b)$$


__איזומורפיזם__ - הוא הומומורפיזם $f$ שמקיים הפיכות. (כלומר קיימת לו $f^{-1}$). נסמן קיימות של איזו׳ עם $G\cong H$ או $H\cong G$ .  איזומורפיזם $h: G\to G$ נקרא _אוטומורפיזם_. 

==הבחנה== אם $G\cong H$ אז מ [[CS/discrete math/Cardinal number\|עוצמות]] אנחנו יודעים ש $|G|=|H|$. למרות שאין זה אומר שההפוך יגרור איזו׳ למשל עבור $Z_{4},Z_{2}\times Z_{2}$ בין אלו אין איזומורפיזם.
 
__שיכון -__ הוא הומומורפיזם חח״ע. נסמן קיימות של שיכון עם $G\hookrightarrow H$ . 

==הבחנה== הומומורפיזם $f$ ייקרא שיכון אמ״מ $ker(f)=\{e_{G}\}$ . ההוכחה בכיוון אחד ברורה אבל בכיוון השני אם נניח שהגרעין הוא כנ״ל ונב״ש שהפונקצייה אינה חח״ע כלומר קיים $a_{1}\neq a_{2}$ כך ש $f(a_{1})=f(a_{2})$ אז היה מתקיים 

$$f(a_{1})\cdot (f(a_{2}))^{-1}=f(a_{1})f(a_{2}^{-1})=f(a_{1}a_{2}^{-1})=e$$

ומצאנו איבר נוסף ששולח לאיבר הניטרלי __בסתירה__.

__אפימורפיזם -__ הוא הומומורפיזם על. נסמן קיימון של אפימורפיזם עם $G\twoheadrightarrow H$ 


>[!note] הבחנה
>אם $f:A\to B$ חח״ע אז $f: A\to Im(f)$ הפיכה.

__משפט__ עבור $f:G\to H$ הומומורפיזם מתקיים $f(e_{G})=e_{H}$ . 
_הוכחה:_

$$\displaylines{
f(e_{G})=f(e_{G}\cdot e_{G})=f(e_{G})\cdot f(e_{G})
\\ \downarrow \\
f(e_{G})(f(e_{G}))^{-1}= f(e_{G})\cdot f(e_{G})(f(e_{G}))^{-1} \\
e_{H} =f(e_{G})
}$$

>[!note] הבחנה
>מתקיים עבור f הומומורפיזם
> $$f(a^{-1})= (f(a))^{-1}$$
> כדי להוכיח שכך הדבר נרצה להראות ש $f(a^{-1})$ הוא ההופכי של $f(a)$ . אכן זה מתקיים כי 
> 
> $$f(a^{-1})f(a)=f(a^{-1}a)=f(e_{G})=e_{H}$$
> 
> נוכל להכליל את המקרה הנ״ל ולומר ש $f(a^{n})=(f(a))^{n}$

__הגדרה__ 
עבור $f: G\to H$ הומומורפיזם נגדיר 

$$\displaylines{
\ker(f)= \{g\in G \ \ | \ \ f(g)= e_{H}\}\\
Img(f)=\{ f(g) \ \ | \ \ g\in G\}
}$$

אלו הם תתי חבורות של $G$ ו $H$ בהתאמה.

 __משפט__: יהי $f: G\to H$ הומומורפיזם. מתקיים כי לכל $g\in G$ מסדר סופי $o(f(g)) | o(g)$ .
 _הוכחה-_
 נסמן $o(g)=n$ ולכן $g^{n}=e_{G}$ . אם נפעיל את $f$ נקבל 

$$f(g^{n})=(f(g))^{n}= f(e_{G})=e_{H}$$

כעת מהטענה שהראנו על[[CS/Algebraic structure/Cyclic groups\|סדר האיברים]] אם נעלה איבר בחזקת $n$ נקבל $e$ אמ״מ הסדר של האיבר __מחלק__ את $n$ כלומר נוכל להסיק כי $o(f(g))|n$ .

__נשים לב__ כעת נוכל להסביר למה אין איזומורפיזם בין $Z_{4},Z_{2}\times Z_{2}$ . אנחנו יודעים ש $Z_{4}=\langle 1\rangle$ ושהסדר שלה הוא $4$ לכן אם הייתה $f$ איזומורפיזם אנחנו יודעים שצריך שיתקיים ש $4|o(Z_{2}\times Z_{2})$ אבל הראנו שהסדר של המכפלה הישרה במקרה הזה חסום על ידי $2$ ולכן 4 לא יכול לחלק אותו.

>[!note] הבחנה
>כל חבורה ציקלית היא איזומורפית או ל $\mathbb{Z}_{n}$ או ל $\mathbb{Z}$  .

>[!info] על מה שומר איזומורפיזם?
>אבליות, ציקליות, סדרים של איברים, סדר של החבורה, תת-חבורות. אם אחד מהם לא מתקיים אין איזומפריזם! 

==משפט== אם $a,b$ זרים אז $Z_{a}\times Z_{b}\cong Z_{ab}$ 

## הקשר בין איבר לתמורה
נרצה לאחר שהגדרנו יחסים בין חבורות להראות שניתן לבנות שיכון בין כל חבורה לחבורת התמורות. נשים לב לקשר הבא בין איבר לתמורה שלו 

$$\langle (1,2,3)\rangle = \{I,(1,2,3),(1,3,2)\}$$

למה זה נכון? תחת $S_{3}$ מתקיים

$$(1,2,3)(1,2,3)= (1,3,2)$$

$$(1,2,3)^{3}= (1,3,2)(1,2,3)=(1)(2)(3)= I$$


באופן דומה נחשב ונקבל

$$\langle (1,3,2)\rangle=\{I,(1,3,2),(1,2,3)\}$$

נסמן אותן כ $f=\langle (1,2,3)\rangle, g=\langle (1,3,2)\rangle$ ונקבל

$$g\circ f = f\circ g= I$$

כלומר מצאנו איזומורפיזם בין השניים.

## משפט קיילי
### שיכון קיילי
עבור חבורה $G$ ו $a\in G$ נגדיר את __הפונקצייה המתאימה ל $a$__ על ידי $f_{a}:G\to G$ על ידי

$$f_{a}(x)=a\cdot x$$

פונקצייה זו היא תמורה (לא אוכיח זאת כאן) כלומר $f_{a}\in S_{G}$ .

כעת נגדיר שיכון קיילי להיות $\varphi: G\to S_{G}$ על ידי 

$$\varphi(a)=f_{a}$$

>[!info] משפט קיילי
משפט קיילי אומר שקיים שלכל חבורה $G$ קיים שיכון בין $G$ ל $S_{G}$ והשיכון הזה הוא $\varphi$ .
המסקנה המתבקשת היא לאור מה שאמרנו היא שיש איזומורפיזם בין $G$ ל $Img(\varphi)$ .

## משפט לגראנז
### מחלקה
תהי $G$ חבורה ותהי $H\leq G$ ו $a\in G$ . __המחלקה השמאלית__ של $a$ על $H$ מוגדרת להיות 

$$aH=\{ah \ \ | \ \ h\in H\}$$

באופן דומה נגדיר את המחלקה הימנית להיות $Ha$ .
אוסף המחלקות השמאליות הוא $G/H$ .

__נגדיר את יחס השקילות הבא על $G$__ : 
$a\sim b\leftrightarrow a^{-1}\cdot b \in H$  , כיוון שמדובר ביחס שקילות (לא אוכיח זאת) הוא מחלק את $G$ למחלקות שקילות זרות שמכסות את כל החבורה.

__מיהן מחלקות השליקות הללו?__

$$[a]_{\sim}=\{b\in G \ | \ a\sim b  \}= \{b\in G \ | \ a^{-1}b=h\in H\}=\{ah \ | \ h\in H\}= aH$$

>[!note] משפט
>נשים לב שמחלקה שמאלית של חבורה עם תת חבורה נשארת באותו גודל כמו תת החבורה עצמה כלומר 
$$|aH|=|H|$$

בגלל שאלו מחלקות שקילות נובעים מספר תכונות חשובות 
1) $aH=bH\leftrightarrow a^{-1}b\in H$ שכן במצב זה מתקיים מרפלקסיביות יחס השקילות שיש להן איבר משותף בסתירה לכך שמחלקות שקילות הן זרות.
2) $\forall_{bH,aH}: bH=aH\vee bH\cap aH =\emptyset$ 
3) $\bigcup\limits_{gH\in G/H}gH=G$ 

==סימון== $[G:H]$ נקרא גם _האינדקס_ של $H$ בתוך $G$ כלומר מוגדר להיות __כמות המחלקות השונות__.

>[!info] משפט לגראנז
>תהי $G$ חבורה סופית ותהי $H\leq G$ אזי $|G|=|H|\cdot|G:H|$ 

### מסקנות חשובות מהמשפט
המסקנה החשובה ביותר היא 

$$\frac{|G|}{|H|}= |G:H|$$

כלומר הסדר של תת חבורה מחלק את סדר החבורה (אם $G$ סופית).
בפרט יתקיים ש לכל $a\in G$ הסדר של האיבר $o(a)$ מחלק את $|G|$  כלומר $o(a)||G|$.  זה נכון בגלל שכל איבר הוא יוצר של תת חבורה של $G$ .

__כל חבורה בגודל ראשוני היא ציקלית__
הוכחה- נניח $G$ חבורה כך ש $|G|=p$ ראשוני. לכל $a\in G$ שניקח נגדיר $H=\langle a\rangle$ ובהכרח מתקיימים שני דברים 
* $|H|\geq 2$
* $|H| \  |\  |G|\to |H| \ | \ p$ 
והמספר היחיד שגדול מ 1 שיכול לחלק מספר ראשוני הוא המספר עצמו ולכן $|H|=p$ . כלומר : $H=G$ ולכן כאשר מספר האיברים בחבורה הוא ראשוני __כל איבר הוא יוצר של החבורה__. 