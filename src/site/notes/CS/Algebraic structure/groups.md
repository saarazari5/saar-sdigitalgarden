---
{"dateCreated":"2022-11-08 20:31","tags":["abstract_algebra","computer_science"],"pageDirection":"rtl","dg-publish":true,"permalink":"/cs/algebraic-structure/groups/","dgPassFrontmatter":true}
---


# חבורה

__הגדרה__: חבורה $G$  היא קבוצה יחד עם פעולה $\cdot$ כך שהתכונות הבאות מתקיימות :
1) _סגירות_: $\forall_{a,b\in G} : a\cdot b\in G$ 
2) _אסוציטיביות_: $\forall_{a,b,c\in G}: (ab)c= a(bc)$
3) _ניטרליות_:  $\exists!_{e\in G}\forall_{a\in G}: e\cdot a= a\cdot e = a$ 
4) _הופכיים:_ $\forall_{a\in G}\exists!_{a^{-1}\in G} : a\cdot a^{-1}= a^{-1}\cdot a =e$ 

__חבורה המקיימת חילופיות $ab=ba$ נקראת חבורה אבלית.
דוגמאות__:
* $GL_{n}(\mathbb{F})$ המטריצות ההפיכות עם פעולת כפל.
* $(\mathbb{Z},+)$ השלמים עם פעולת החיבור (חבורה אבלית)
* $(S_{A}, \circ)$ חבורת התמורות של $A$ יחד עם פעולת ההרכבה.

נוכיח לדוגמה את $(S_{A},\circ)$ 
1.  סגירות נוסעת כי תמורה היא פונקצייה הפיכה , לכן אם ניקח שתי תמורות מ $S_{A}$ הרכבתן תהיה פונקצייה הפיכה מאותו תחום לטווח ולכן גם היא תמורה בקבוצה.
2.  אסוציטיביות נובעת גם כן מחוקי הרכבה.
3.  האיבר הניטרלי הוא פונקציית הזהו $I_{A}$ או תמורת הזהות.
4.  כמובן שלכל תמורה יש פונקצייה הופכית לה שהיא גם מהתחום והטווח של $S_A$ ולכן היא שייכת לקבוצה זו.

__נשים לב__  שהפעולה $\cdot$ היא לא פעולת הכפל אלא פעולה בינארית על קבוצה (היא יכולה להיות כל דבר שנגדיר). 
__פעולה בינארית__ על קבוצה $S$ היא פונקציה דו מקומית $*: S\times S\to S$ עבור $a,b\in S$. כמעט תמיד נרשום $a*b$ או $a\cdot b$ או סימון אחר שמייצג את הפעולה אם יש כזה, במקום לרשום $*(a,b)$.

## מכפלה קרטזית של חברות
תהיינה $G,H$ חבורות עם הפעולות $\circ_{G}, \circ_{H}$  
נגדיר: $G\times H$  אוסף כל הזוגות $(g,h)$. נוכיח שזאת חבורה עם הפעולה הבאה
$$(g_{1},h_{1}) \circ(g_{2},h_{2})= (g_{1}\circ_{G}g_{2}\ \ , \ \ h_{1}\circ_{H}h_{2})$$
הסגירות והאסוציטיביות נובעת מהסגירות והאסוציטיביות ב$H,G$ .
האיבר הניטלי יהיה הזוג $(e_{G}, e_{H})$ וההופכים יהיה $(g^{-1},h^{-1})$


## מבנים חשובים באמצעות חבורה

### חוג
חוג $R$ הוא קבוצה יחד עם $+,\cdot$ כך ש :
1. $(R,+)$ חבורה אבלית
2. הפעולה $\cdot$ תקיים עם $R$ - סגירות, אסוציטיביות ואיבר יחידה.
3. פילוג
$$\forall_{a,b\in R}: a(b+c)= ab+ac$$
נשים לב שלא בהכרח מתקיים חילופיות במצב זה $(b+c)a\neq a(b+c)$.

__דוגמאות__:
* החוג $\mathbb{F}^{n\times n}$
* חוג השלמים $\mathbb{Z}$
* חוג השאריות $\mathbb{Z}_{n}$ (כל הפעולות מודולו $n$)
* חוג הפולינומים

#### חוג השאריות
עבור $n\in\mathbb{N}$ , $\mathbb{Z}_{n}= \{0,1,\dots, n-1\}$  ויתקיים 

$$a+b = (a+b)mod\ n$$
$$a\cdot b=(a\cdot b)mod\ n$$

__חוג השאריות הוא שדה אם ורק אם $n$ ראשוני__ .

### שדה 
שדה הוא קבוצה $\mathbb{F}$ יחד עם הפעולות $+,\cdot$ כך ש 
1) $(\mathbb{F}, +)$ חבורה חילופית
2) $(\mathbb{F}/\{0_{F}\},\cdot)$ חבורה חילופית
3) פילוג

נשים לב, החבורה הקטנה ביותר היא $\{e\}$ והשדה הקטן ביותר הוא $\mathbb{Z}_{2}=\{0,1\}$


## אגודה 
אגודה נקראת גם [חבורה למחצה](https://he.wikipedia.org/wiki/%D7%97%D7%91%D7%95%D7%A8%D7%94_%D7%9C%D7%9E%D7%97%D7%A6%D7%94) והיא בעצם $H=(S,\cdot)$ המקיימת 
1) סגירות
2) אסוציטיביות

אגודה לדוגמה :
$\displaylines{(\mathbb{N}, +)}$ - הטבעיים עם פעולת החיבור הרגיל.

### מונואיד
מונואיד או יחידון $(M,*,e)$ הוא אגודה בעל איבר יחידה $e$ .

_הגדרה:_ איבר $a\in M$ ייקרא הפיך משמאל אם קיים איבר $b\in M$ כך ש $ba=e$ .  במצב זה b ייקרא הופכי שמאלי של a.
בדומה, $a$ יהיה הפיך מימין אם $ab=e$ ובמצב זה b ייקרא הופכי ימני של a.
__איבר ייקרא הפיך אם יש לו הופכי ימני ושמאלי__.

==למעשה נשים לב שחבורה היא מונואיד שכל איבר הוא הפיך==

## תכונת הצמצום
תהי חבורה $G$ ויהיו $a,b,c\in G$ כך ש $ab=ac$ אז $b=c$ .
הוכחה:
$$\displaylines{
ab=ac \\
a^{-1}(ab)=a^{-1}(ac)\\
(a^{-1}a)b= (a^{-1}a)c\\
eb=ec\\
b=c
}$$
 __הטענה הזאת עובדת גם אם $ba=ca$__ 


## תכונות של חבורות 
### חזקות 
* $a^{n}=\underbrace{a\cdot a\cdots a}_{\text{n times}}$  
* $a^{0}=e$
* $a^{-n}= (a^{-1})^{n}$
* $g^{-n} = (g^{-1})^{n}$
* $(g^{n})^{m}= g^{nm}$ 
* $g^{n}\cdot g^{m}= g^{m+n}$ 
* $(gh)^{n}=g^{n}h^{n}$ - אם החבורה היא אבלית
### הופכי
* $(a^{-1})^{-1}=a$ 
* $(ab)^{-1}= b^{-1}a^{-1}$ 
* ההופכי הוא יחיד.

> [!info] צורת הרישום
> נשים לב שאומנם הסימונים הם בכפל אבל אם הפעולה המוגדרת על החבורה היא חיבור אז הסימון של חזקה למשל יסומן כ $na$ . בכל מקרה תמיד חזקות שליליות הן חיוביות של ההופכי.

## חבורות אבליות
נאמר כי חבורה $(G,*)$ היא אבלית אם לכל שני איברים בחבורה $a,b\in G$ יתקיים $a*b=b*a$ . איברים שמקיימים את התכונה הזאת נקראים איברים מתחלפים. נוכל להגיד שחבורה $G$ היא אבלים אמ״מ כל איברים מתחלפים.
==דוגמה לחבורה אבלית: מרחב וקטורי V יחד עם פעולת חיבור וקטורים רגילה היא חבורה אבלית.==

__טענה:__ בהינתן חבורה $G$ , אם לכל $x\in G$ מתקיים $x^{2}=e$ אזי $G$ היא חבורה אבלית.
ההוכחה יחסית פשוטה, ניקח שתי איברים $a,b\in G$ ואלו יקיימו
$$(ab)^{2}=a^{2}=b^{2}=e$$
אם כן נקבל 
$$abab=aa=bb=e$$
כעת מתכונת הצמצום נקבל 
$$bab=a$$
כעת עבור המשוואה השמאלית נכפיל בהופכי של $b$ הלוא הוא $b$ בעצמו ונקבל 
$$bbab= ba\to eab=ba\to ab=ba$$


### מרכז של חבורה
מרכז של חבורה הינו מתאר מצב שבו יש מספר מסויים של איברים שמתחלפים בחבורה אבל היא אינה אבלית. 
_המרכז_ של חבורה $G$ הוא 
$$Z(G)= \{g\in G \ \ | \ \ \forall_{h\in G}: gh=hg\}$$
כלומר, אוסף כל האיברים ב $G$ שמתחלפים __עם כל__ איברי $G$.

__משפט__ חבורה $G$ היא אבלית אמ״מ $Z(G)=G$ . כמו כן לכל חבורה יתקיים $Z(G)$ היא [[CS/Algebraic structure/Sub groups\|תת חבורה]] אבלית של $G$.

