---
{"dateCreated":"2023-01-30 00:40","tags":["abstract_algebra","computer_science"],"pageDirection":"rtl","dg-publish":true,"permalink":"/cs/algebraic-structure/cyclic-groups/","dgPassFrontmatter":true}
---


# חבורות ציקליות וסדרים
## סדרים
נגדיר את הסדר של חבורה $G$ להיות עוצמתה $|G|$ .

__הסדר של איבר:__ הסדר של איבר בחבורה $g\in G$ מסומן כ $o(g)=n$ הוא המספר הטבעי $n$ הקטן ביותר עבורו

$$g^{n}=e$$

אם לא קיים $n$ שכזה אז נגדיר את הסדר של האיבר להיות $\infty$ . וכמובן ש _הסדר של $e$ הוא תמיד $1$_. 

__טענה__: עבור $a\in G$ מתקיים 

$$o(a)=o(a^{-1})$$

__הוכחה__: נחלק למקרים 

_מקרה 1:_ $o(a)=n < \infty$ ולכן $a^{n}=e$ אם כן:

$$e = e^{n}= (a^{-1}a)^{n}= (a^{-1})^{n}a^{n}= (a^{-1})^{n}e= (a^{-1})^{n}$$

המעבר השלישי נכון בגלל שאיבר וההופכי שלו הם חילופיים ואנחנו יודעים שאם $ab=ba$ אז $(ab)^{n}=a^{n}b^{n}$ . סך הכל הראנו שהעלאת ההופכי בחזקת $n$ גם היא שקולה לאיבר היחידה של החבורה.

_מקרה 2:_ $o(a)=\infty$ , נניח בשלילה ש $o(a^{-1})=n<\infty$ לפי המקרה הראשון נקבל שיוויון בסתירה לכך שהסדר של $a$ הוא אינסוף.

## החבורה הציקלית
לפעמים תת חבורה תהיה תלויה לגמרי מאיבר בודד בחבורה המקורית , כלומר יהיה איבר בודד $a\in G$ שיאפשר לנו באמצעות ביצוע הפעולה של החבורה $G$ שוב ושוב על $a$ להגיע לתת חבורה. 

_הגדרה:_ תהי חבורה $G$ ויהי $a\in G$ . תת החבורה הנוצרת על ידי $a$ היא תת החבורה :

$$\langle a\rangle =\{a^{k} \ \ | \ \ k\in\mathbb{Z}\}$$

> [!note]  הבחנה
> אם אנחנו יודעים שפעולת החבורה היא $+$ אז נגדיר את החבורה הנוצרת על ידי $a$ כך:
>  
>  $$\langle a\rangle =\{ ka \ \ | \ \ k\in\mathbb{Z}\}$$ 
>  
>  __דוגמה__-
$$\forall_{n\in \mathbb{Z}}: \langle n\rangle= \{kn \ \ | \ \ k\in\mathbb{Z} \}= n\mathbb{Z}$$
כלומר $(n\mathbb{Z}, +)$ היא תת חבורה של $\mathbb{Z}$ .


__הגדרת החבורה הציקלית :__ תהי חבורה $G$ ואיבר $a\in G$ . אם $G=\langle a\rangle$ אז נאמר ש $G$ נוצרת על ידי $a$ ונקרא ל $G$ חבורה ציקלית.


>[!info] דוגמה חשובה
>דוגמה חשובה לחבורה ציקלית היא $(\mathbb{Z_{n}},+)$ שהסדר שלה הוא $n$. והיא ציקלית כי הוא שקולה ל $\langle 1\rangle$.

* למשל חבורת השלמים עם פעולת החיבור היא ציקלית של $\langle 1\rangle$.
* דוגמה נוספת היא חוג השאריות עם האיבר היוצר $\langle 1\rangle$ .

>[!info] 
>כדאי לשים לב שאפשר שיהיה יותר מאיבר יוצר אחד, למשל עבור חבורה השלמים גם $-1$ יהיה איבר יוצר ועבור $Z_{10}$ גם $9$ יהיה איבר יוצר, למעשה ישנם 4 איברים יוצרים בחבורה הזאת

__הוכחה שתת חבורה ציקלית היא אכן חבורה__ :
נשים לב שמסגירות הכפל נובע שהיא תת קבוצה וגם $a^{0}=e$ ומהגדרת החזקה. כלומר איבר היחידה שייך לתת החבורה.
כעת, יהיו $b,c\in \langle a\rangle$  יתקיים 

$$c= a^{i} \ \  b=a^{k}$$

$$a^{i}\cdot b^{-1}= a^{i}(a^{k})^{-1}=a^{i}\cdot a^{-k}= a^{i-k}\in \langle a\rangle$$
סך הכל זאת אכן תת חבורה לפי הקריטריון המקוצר (נשים לב שהחזקה אכן מספר שלם מסגירות חבורת השלמים לחיבור).

__==טענה== כל חבורה ציקלית היא אבלית__:
תהי $G$ חבורה ציקלית ונניח $G=\langle a\rangle$ . יהיו $b,c$ ב $G$ . יתקיים:

$$c= a^{i} \ \  b=a^{k}$$

ולכן 

$$bc=a^{k}a^{i}= a^{k+i}=a^{i+k}= a^{i}a^{k}=cb$$


__==טענה== כל תת חבורה של חבורה ציקלית היא ציקלית:__
תהי $H\leq G$ תת חבורה. נסמן $G=\langle a\rangle$ . כל האיברים ב $G$ הם מהצורה $a^{i}$ אז ברור שגם האיברים ב $H$ הם מהצורה הזאת. אם $H$ היא החבורה הטירוויאלית, $H=\{e\}$ אז ברור שהיא ציקלית עם איבר יוצר $e$ . 
אם $H$ לא טריוויאלית  אז ניקח את המספר הטבעי הקטן ביותר עבורו $a^{s}\in H$ (בכוונה לקחנו טבעי כי אם $a^{s}$ בתת החבורה כמובן שגם $a^{-s}$ ). נרצה להוכיח ש $a^{s}$ הוא איבר היוצר את $H$ כלומר 

$$H=\langle a^{s}\rangle$$

נעשה זאת בהכלה דו כיוונית.

* יהי $a^{ks}\in \langle a^{s}\rangle$ , כמובן שמהגדרת פעולת החזקה יתקיים שמדובר בהפעלת פעולת החבורה על האיבר היוצר $k$ פעמים, ומסגירות נובע שבגלל ש $a^{s}$ ב $H$ אז גם $a^{sk}$ .

* יהי $a^{i}\in H$ מ[[CS/Algebraic structure/Euclid Division Algorithm\|משפט החלוקה עם שארית]] אנחנו יודעים שאפשר לבטא את $i$ בתור $qs+r$ כאשר $r\in[0,s)$ כלומר:

$$a^{i}=a^{qs+r}=a^{qs}\cdot a^{r}=(a^{s})^{q}\cdot a^{r}$$

מכאן ניתן להגיד ש 

$$a^{r}=a^{i}\cdot (a^{s})^{q}\in H$$

__נשים לב__ $r=0$ כי אם הוא היה שונה מ $0$ אז מצאנו חזקה שקטנה מ $s$ (לפי משפט אנחנו יודעים שהוא קטן ממנו) __וטבעית__ כי $r$ חיובי שיקיים $a^{r}\in H$ _בסתירה למינימליות של s_.
לכן $r=0$ ויתקיים:

$$a^{i}=(a^{s})^{q}\cdot a^{0}=(a^{s})^{q}\cdot e= (a^{s})^{q}\in \langle a^{s}\rangle$$

>[!info] הבחנה:
>
>$$o(a)= |\langle a\rangle|$$  
>
>לכן לעתים כשנדבר על גודל החבורה נתייחס לסדר שלה. כמובן שאם $G$ חבורה סופית אז כל תת חבורה שנוצרת מ $a\in G$ היא סופית ולכן הסדר הוא גם טבעי

כדי להוכיח את ההבחנה הנ״ל נחלק למקרים שבו הסדר סופי ולמקרה בו הסדר אינסופי.
==א)== אם הסדר סופי נניח שהוא $n$ אז נרצה להוכיח ש 

$$\langle a\rangle = \{e,a,\dots, a^{n-1}\}$$

וגם שכל $a^{i}\neq a^{j}$ .  בהכלה דו כיוונית קל לראות למה הקבוצה שלנו מוכלת בחבורה הנוצרת מ $a$ . 
בכיוון השני, ניקח $a^{k}\in \langle a\rangle$ כאשר $k$ שלם. נוכל לבטא את $k$ באמצעות משפט החלוקה עם שארית על ידי 

$$k=q\cdot n+r$$

כאשר $0<r\leq n-1$ ולכן:

$$a^{k}= a^{qn+r}= (a^{n})^{q}\cdot a^{r} = e^{q}\cdot a^{r}= a^{r}$$

המעבר השלישי נובע כי $n$ הסדר של $a$ בחבורה שהוא יוצר ולכן $a^{n}=e$ . אנחנו לא יודעים אומנם אם $r=k$ אבל אנחנו יכולים להגיד ש $a^{r}\in\langle a\rangle$ וזה מה שרצינו להוכיח.

נוכיח כעת שכל האיברים ב $\{e,a,\dots, a^{n-1}\}$ שונים אחרת זה לא יכול להיות הסדר של $a$ .. 
נניח בשלילה שקיים 

$$0\leq r_{1}\leq r_{2}\leq n-1$$ כך ש 

$$a^{r_{1}}= a^{r_{2}}$$

יתקיים 
$$e = a^{r_{2}- r_{1}} \ \ 0\leq r_{2}-r_{2}\leq n-1$$

כלומר מצאנו חזקה חיובית קטנה מ $n$ שעבורה $a^{r_{2}-r_{1}}=e$ בסתירה לכך שהסדר של $a$ הוא $n$ ולכן  $r_{1}=r_{2}$.

==ב)== אם הסדר הוא אינסופי $o(a)=\infty$ נוכיח שמספר האיברים בחבורה הנוצרת על ידי $a$ הוא גם $\infty$ .

נב״ש ש $|\langle a\rangle|=n$ לכן קיימים $i,j$ כך ש 

$$a^{i}=a^{j}$$

כלומר 

$$e= a^{i-j}$$

בסתירה לכך שהסדר של $a$ הוא אינסופי.

==משפט== עבור חבורה $G$ ו $a\in G$ מתקיים ש $a^{n}=e$ אמ״מ $o(a)|n$ .

## מכפלה ישרה של חבורות
נרצה להראות יכולת לבנות חבורות חדשות מחבורות קיימות ולהראות מספר תכונות נחמדות על חבורות אבליות וציקליות כאפשר מפעילים עליהם מכפלה ישרה.

__הגדרה:__ תהיינה $(H,\circ), (G,\ast)$ חבורות.  נגדיר את המכפלה הישרה להיות $\odot$ והיא תקיים 

$$(g_{1},h_{1})\odot(g_{2},h_{2})=(g_{1}\ast g_{2}, h_{1}\circ h_{2})$$

כמו כן יתקיים ש $(G\times H,\odot)$ היא חבורה הנקראת __המכפלה הישרה__ של $G,H$

>[!info] איבר היחידה במכפלה הישרה
> איבר היחידה בחבורת המכפלה הישרה הוא $(e_{G},e_{H})$ .

__האם__ $Z_{n}\times Z_{n}$ ציקלית עבור $n\geq 2$ ? __נוכיח שלא__ 
מהגדרת המכפלה הישרה וחוג השאריות הסדר של כל איבר $(a,b)$ הוא לכל היותר $n$ :

$$(a,b)^{n}= (a,b)\cdots (a,b)=(a+\dots+ a, b+\cdots + b)= (na,nb)=(0,0)$$

כעת נניח בשלילה שהחבורה הנ״ל אכן ציקלית. אנחנו יודעים שמספר האיברים בקבוצה המורכבת ממכפלה קרטזית כאשר כל קבוצה היא מגודל $n$ יהיה

$$|Z_{n}\times Z_{n}|= n\cdot n = n^{2}$$

כלומר אם החבורה היא ציקלית קיים $(a,b)$ שיוצר את החבורה כך ש 

$$|o(\langle a,b\rangle)| = n^{2}$$

__בסתירה לכך שהסדר של כל איבר חסום על ידי $n$__ .

>[!info] הבחנה
>אם כן הראנו שמכפלה של חבורות ציקליות אינה בהכרח ציקלית, לעומת זאת מכפלה ישרה של חבורות אבליות __נשארת אבלית__ 


