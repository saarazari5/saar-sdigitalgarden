---
{"dateCreated":"2023-01-07 02:40","tags":["abstract_algebra","computer_science"],"pageDirection":"rtl","dg-publish":true,"permalink":"/cs/algebraic-structure/euclid-division-algorithm/","dgPassFrontmatter":true}
---


# אלגוריתם אוקלידס  
_הגדרה:_ יהי $a,b$ מספרים שלמים. נאמר ש $a$ __מחלק__ את $b$ אם קיים $k\in\mathbb{Z}$ כך ש $ka=b$ , הסימון של זה הוא $a|b$.  למשל $-5|10$ . 

__משפט החילוק__ 
$$\forall_{b>0 , a\in\mathbb{Z}}\exists!_{q,r\in\mathbb{Z}} : a = bq+r$$
ויתקיים 

$$0\leq r< b$$

במילים זה אומר שלכל שתי מספרים שלמים כשאחד מהם הוא לא 0, קיימים $q,r$  יחידים __שלמים__ שיקיימו את הנ״ל.


ההוכחה של זה היא דוגמה מאוד טובה כדי להוכיח __קיום__ ו __יחידות__. כלומר נרצה קודם כל להוכיח שאכן קיימים כאלה $q,d$ .
יהי

$$S=\{a-bk: k\in\mathbb{Z}\wedge a-bk\geq 0\}$$

וכעת נחלק למקרים:
א) $0\in S$ אז יתקיים ש $b|a$ ו $q=k$ .
ב) אם $0\notin S$ נוכל להשתמש בעקרון מבדידה שאנחנו יודעים שלכל קבוצה לא ריקה של מספרים שלמים יש איבר מינימום. עקרון זה נקרא [Well-ordering](https://en.wikipedia.org/wiki/Well-ordering_principle).
ראשית, נרצה להראות ש $a$ אינה קבוצה ריקה.
אם $a>0$ אז כמובן ש $a-0b\in S$ ואם $a<0$ אז $a(1-2b)= a-2ab\in S$ .  אם כן, $S$ אינה ריקה בוודאות.
נסמן את המספר הקטן ביותר בקבוצה $S$ כ $r=a-bq$ ויתקיים
$$r\geq 0 \text{ and } a= bq+r$$
כל שנשאר לעשות הוא להראות ש $r$ מקיים את התנאים הדרושים כלומר $r<|b|$ . נב״ש ש $r>|b|$ אז יתקיים 
$$a-b(q+1)= a-bq-b= r-b>0$$
כיוון שב $b>0$ קיבלנו ש $r-b\in S$ בסתירה למינימליות של $r$. (נשים לב גם ש $r\neq b$ אחרת $0$ היה בקבוצה בסתירה גם כן)

אם כן, נשאר להוכיח יחידות:
$$\displaylines{
 a= bq_{1}+r_{1}= bq_{2}+r_{2} \\
 b(q_{1}-q_{2})= r_{2}-r_{1}
}$$
כלומר $b|r_{2}-r_{1}$ וגם $0\leq r_{1}-r_{2}\leq r_{1}<b$ כלומר $b$ מחלק מספר שקטן ממנו והדרך היחידה שזה יקרה היא אם $r_{2}-r_{1}=0$ כלומר  $r_{2}=r_{1}$ כדרוש.

 ==נשים לב== מתקיים ש $a\mod b = r$ .

## שקילות mod
נגדיר ש $a,b$ שקולים מודולו $n$ ונסמן $a\equiv_{n} b$ אם קיים $q$ כך ש $a= q\cdot n + b$ .

==נשים לב== 
לכל $a$ מתקיים $a\equiv_{n}r_{a}$ כאשר $r_{a}$ היא השארית של $a$ מודולו $n$.

__משפט:__ $ab\equiv_{n} r_{a}r_{b}$ 
_הוכחה:_ 

$$\displaylines{
a=q_{a}n+r_{a} \\ b= q_{b}n+r_{b}\\
ab= q_{a}q_{b}n^{2}+q_{a}nr_{b}+q_{b}nr_{a}+r_{a}r_{b}\\
= (q_{a}q_{b}n+q_{a}r_{b}+q_{b}r_{a})n+r_{a}r_{b}
}$$

__באופן דומה__ : $a+b\equiv_{n} r_{a}+r_{b}$ וגם $a^{k}\equiv_{n}(r_{a})^{k}$

## gcd 
יהיו $n,k\in\mathbb{Z}$ נגדיר את $\gcd(n,k)$ להיות הטבעי הגדול ביותר שמחלק גם את $n$ וגם את $k$ . באופן פורמלי 

$$\gcd(n,k)=\max\{d\in\mathbb{N} \ \ | \ d|n\wedge d|k\}$$
_אם המחלק המשותף הגדול ביותר הוא $1$ נאמר שהאיברים זרים_.

_קיצור:_ במקום $gdc(n,k)$ נרשום פשוט $(n,k)$.
 
==טענה== אם $n>k$ אז $\gcd(n,k)=gcd(n-k,k)$, ההוכחה נובעת ישירות מהעובדה שאם $d$ מחלק של $n,k$ אז הוא בהכרח מחלק גם את ההפרש (וכל צירוף ליניארי אחר) ולכן קבוצת המחלקים של שניהם שקולה (וסופית) ולכן גם המקסימום זהה לשתי הקבוצות.

_למשל-_ $17,49$ יקיימו ש 

$$\gcd(49,17)= \gcd(15,17)= \gcd(17,15)=\gcd(2,15)= 1$$


==טענה== כל מחלק משותף של $n,k$ מחלק כל צירוף ליניארי $an+bk$ . בפרט נכון עבור ה $\gcd(n,k)$ . __לכן__ כל $d$ מחלק משותף הוא בעצמו צירוף ליניארי מהצורה הנ״ל. 
אם כן , נוכל להגדיר את הממ״מ כצירוף ליניארי מזערי כלומר 

$$\gcd(n,k)=\min\{an+bk\in\mathbb{N} \ | \ a,b\in\mathbb{Z}\}$$

__משפט__: אם $n=qm+r$ אז $(n,m)=(m,r)$ .
_הוכחה-_
נסמן $d=(n,m)$ וצריך להראות ש $d=(m,r)$ . אנו יודעים כי $d|n$ וגם $d|m$. כמו כן בהכרח אנחנו יודעים שקיימים $q,r$ עבורם $n=qm+r$ . נשים לב ש $r$ הוא בעצם צירוף ליניארי של $n,m$ ולכן $d|r$ כלומר הוא מחלק את $r$ אבל אבל הוא לא בהכרח המחלק המשותף הגדול ביותר בין $(m,r)$ , רק משותף לפי ההגדרה ולכן 

$$d\leq (m,r)$$

כעת, כמובן שמתקיים ש $(m,r)$ מחלק את $r,m$ . אלו הם בסך הכל צירוף ליניארי של $n$ ולכן $(m,r)|n$ __אבל__ הוא מחלק גם של $m$ לפי מה שאמרנו ולכן כיוון ש $d$ הוא המחלק המשותף __הגדול ביותר__ בין $n,m$ מתקיים 

$$(m,r)\leq d=(n,m)$$

סך הכל מתקיים 

$$(m,n)=d=(m,r)$$



## אלגוריתם אוקלידס הבסיסי
עם הטענות הנ״ל נוכל למצוא את המחלק המשותף המקסימלי באמצעות אלגוריתם אוקלידס, נוכל להניח ש $0\leq m<n$ :
א)  אם $m=0$ אז $(n,m)=n$ 
ב) חשב $n=qm+r$ .
ג) המשך עם $(n,m)=(m,r)$.

__דוגמה__
נחשב את הממ״מ של $53,47$ 

$$\displaylines{
(53,47)\overset{53=1\cdot 47 +6}{=}(47,6)\\
\overset{47=7\cdot 6+5}{=} (6,5)= (5,1)\overset{5= 1\cdot 5+0}{=}(1,0)=1
}$$

## אלגוריתם אוקלידס המורחב
כדי למצוא את המקדמים שמאפיינים את ה $\gcd$ נשתמש באלגוריתם אוקלידס המורחב , בכל שלב באלגוריתם אוקלידס הרגיל, לפני פעולת ההחלפה, נבטא את השארית כצירוף ליניארי ונעדכן אותו עד שנגיע לממ״מ. 

__דוגמה__ 

$$\displaylines{
(234,61)\overset{234=3\cdot 61 +51\ , 51=234-3\cdot61}{=}(61,51)\\\overset{61=51+10 \ , \ 10=61-51=61-234+3\cdot 61}{=}(51,10)\\
\overset{51=10\cdot 5+1 \ , \ 1= 51-5\cdot(61-234+3\cdot 61)}{=}
(10,1)=1}$$

סך הכל נפשט את הביטוי תוך שמירה על המתחלקים ונקבל 

$$51-5(4\cdot 61-234)=51-20\cdot61 +5\cdot 234+ 234-3\cdot 61= -23\cdot 61+6\cdot 234$$

## lcm 
בהינתן שני מספרים שלמים $n,m$ הכפולה המשותפת המזערית כמ״מ שלהם מוגדרת להיות 

$$lcm(n,m)=\min\{d\in\mathbb{N} \ | \ \ n|d\wedge m|d\}$$

לעתים נסמן רק $[n,m]$ . למשל $[6,10]=30$ .

### תכונות
א) אם $m|a\wedge n|a$ אז $[n,m]|a$ .
ב) $[n,m](n,m)=|nm|$ 

## חישוב סדר של איבר
תהי $G$ חבורה ויהיו $a,b\in G$ איברים __מתחלפים__ ( $ab=ba$) וגם $\langle a\rangle\cap\langle b\rangle=\{e\}$ אזי

$$o(ab)=[o(a),o(b)]$$

_הוכחה-_
נסמן $n=o(a)$ ו $m=o(b)$ . מתקיים 

$$(ab)^{[n,m]}=a^{[n,m]}b^{[n,m]} = e\cdot e$$

נובע מהטענה שאמרנו שאיבר בחזקה הוא איבר היחידה אמ״מ הסדר מחלק את החזקה. כיוון שבכל אחת מהחזקות הנ״ל הסדר מחלק את החזקה בוודאות מהגדרת $lcm$ אז זה מתקיים. סף הכל הראנו 

$$(ab)^{[n,m]}=e$$

ולכן $o(ab)|[n,m]$ .

כעת נרצה להראות מינימליות. כלומר אם החזקה הזאת נותנת את $e$ אז כל חזקה קטנה יותר עד ל 0 לא נותנת את $e$. נב״שׁ שקיים $t<[n,m]$ עבורו $(ab)^{t}=e$ כעת יתקיים מהנתון שהאיברים מתחלפים

$$a^{t}=b^{-t}\in \langle a\rangle \cap \langle b\rangle =\{e\}$$

ולכן $a^{t}=b^{-t}=e$ כלומר $n|t,m|t$ ובפרט $[n,m]|t$ .

סך הכל קיבלנו ש 

$$o(ab)|[n,m] \ \ \wedge \ \ [n,m]|t \to o(ab)|t$$

בסתירה לכך ש $t<o(ab)$ .

>[!info] סדר של תמורה
>מהמשפט הנ״ל אחת המסקנות השימושיות יהיו שסדר של תמורה הוא הlcm של הסדרים של המחזורים הזרים שמרכיבים אותה.

>[!info] סדר של חזקה 
>לכל חבורה $G$ , $a\in G$ וחזקה טבעית $d$ מתקיים 
>
$$o(a^{d})= \frac{o(a)}{(d,o(a))}$$ 

>[!info] סדר של איבר במכפלה ישרה
>הlcm של הסדרים של כל איבר בזוג הסדור של המכפלה

