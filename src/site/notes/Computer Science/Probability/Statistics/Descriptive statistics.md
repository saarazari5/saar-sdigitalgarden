---
{"dateCreated":"2023-08-01 18:08","tags":["statistics","cs_biu"],"pageDirection":"rtl","dg-publish":true,"permalink":"/computer-science/probability/statistics/descriptive-statistics/","dgPassFrontmatter":true}
---


# סטטיסטיקה תיאורית

__סטטיסטיקה__ - תחום ידע העוסק באיסוף,תיאור ועיבור נתונים ובניתוח והצגת מסקנות מהנתונים.
עיבוד הנתונים וניתוחן יכול להעשות בשתי רמות: 
1. __סטטיסטיקה תיאורית:__ איסוף, ארגון, סיכום והצגת הנתונים.
2. __סטטיסטיקה היסקית:__ הסקה מנתוני מדגם לאוכלוסייה כולה, תוך שימוש בתורת ההסתברות.

בסטטיסטיקה תיאורית נרצה לזהות ולהבליט תכונות המאפיינות את אוסף הנתונים, כגון: היכן הם מתרכזים ומהו הפיזור שלהם.

## סולמות מדידה
__מדידה__ היא ייצוג מערכת אמפירית על ידי מערכת של ערכים מספריים, כאשר הקשרים בין העצמים המיוצגים חייבים להשתקף ביחסי המספרים המותאמים להם (הקלאסי ביותר הוא יחס סדר). זה נקרא _עקרון הייצוגיות_.

ישנם מספר מערכות מספריות ולא כולם הם בגדר ״מדידה״. ישנם __סולמות מדידה__ שמנחים אותנו בבחירת המערכת המספרית.

==__סולם שמי__==
הצמדה של מספר מזהה לכל יישות במערכת. למשל תיאור של מכונית לפי מספר לוחית הרישוי.

==__סולם סדר__==
סולם שמי שיש בין המספרים גם יחס סדר כשלהו. למשל, דרגות בצבא.
נשים לב שאומנם יש יחס סדר בדרגות בצבא אבל אין בין דרגות הפרש מספרי כלשהו כלומר פשוט אנחנו יודעים ש״סרן״ יותר גבוה מ ״טוראי״ אבל לא יודעים בכמה.

==__סולם רווחים__==
סולם רווחים הוא סולם סדר שבו לכל שני מספרים ביחס סדר יש פער ברור. למשל במדידות טמפרטורה אנחנו יודעים שאם במדידה הראשונה $60^{\circ}$ ובמדידה השנייה $70^{\circ}$ אז הפער בינהם הוא $10^{\circ}$ .

==__סולם מנה__==
סולם רווחים, שיש לו נקודת אפס קבועה מוחלטת, המבטאת את היעדך התכונה. 

>[!info] הבחנה
>נשים לב שבסולם זה כל רמה בסולם מקיימת את כל התכונות של הסולמות שנמוכים יותר ממנה 

## הצגת התפלגות נתונים בטבלאות ובעקומות
מספר מושגים שחשוב להגדירם:
1. __קבוע__- גודל שערכו אינו משתנה.
2. __משתנה בדיד__- משתנה שיכול לקבל מספר סופי של ערכים
3. __משתנה רציף__- משתנה שיכול לקבל מספר אינסופי של ערכים.
### הצגה בטבלאות
נניח שאנחנו מודדים את הטמפרטורה בכל יום במשך חודש וקיבלנו את המדידה הבאה
![Pasted image 20230802105119.png|400](/img/user/Assets/Pasted%20image%2020230802105119.png)
אומנם זה נראה לנו יחסית נוח לקריאה, אבל אם היינו אוספים דגימות בכמות גבוהה יותר כבר לא היינו מצליחים להבין את המדדים שלנו ולכן נרצה לארגן אותם בצורה נוחה יותר.

#### טבלת שכיחויות
דרך נוחה לארגן את הנתונים היא ב __טבלת שכיחויות__
נרשום את ערכי המשתנים מהקטן לגדול בסדר עולה בעמודה אחת ובעמודה השנייה את השכיחות שלהם, כמה פעמים הם הופיעו במדידה שלנו.
אם נסמן את הטמפרטורה כ $x$. אז השכיחות תסומן כ $f(x)$ והטבלה תייצג את __התפלגות השכיחויות__. 

![Pasted image 20230802105325.png|400](/img/user/Assets/Pasted%20image%2020230802105325.png)
אומנם זה מקל עלינו אבל עדיין, כאשר לוקחים מספר רב של דגימות נקבל טבלה ענקית ולא נוכחה ולכן נגדיר __מחלקות__ של ערכי $x$ שזה בעצם טווחים ואת השכיחות של $x$ בטווח הזה.

![Pasted image 20230802105445.png|400](/img/user/Assets/Pasted%20image%2020230802105445.png)

>[!info] מספר חוקים על מחלקות
>1. מחלקות חייבות להיות __זרות__ כלומר בלי איברים משותפים
>2. החלוקה חייבת להיות __ממצה__ כלומר לכל ערך $x$ ניתן לשייך למחלקה כלשהי

>[!warning] נשים לב
>אנחנו משלמים פה מחיר של דיוק במדידה כאשר אנחנו ממירים את טבלת המדידה שלנו מערכים בודדים לטבלה של מחלקות אבל מקבלים תמונה מגובשת ותמציתית יותר של הנתונים
>למשל זאת חלוקה שתוביל למדידות לא מדויקות 
>![Pasted image 20230802105726.png|400](/img/user/Assets/Pasted%20image%2020230802105726.png)

לכל מחלקה יש:
__גבול עליון__ - המספר הגדול ביותר בטווח.
__גבול תחתון__ - המספר הקטן ביותר בטווח.

כאשר הגבול העליון של מחלקה מסויימת אינו זהה לגבול התחתון של המחלקה הבאה, זה נקרא מצב של __גבול מדומה__.

ניתן לקבל טבלה עם __גבולות אמיתיים__ פשוט על ידי שינוי הטווחים, הקטנת כל גבול תחתון ב $0.5$ והגדלת כל גבול עליון ב $0.5$ למשל בטבלה הנ״ל זה ייראה כך.

==__הגדרות על מחלקות__==
1. נסמן את נקודת האמצע של המחלקה כממוצע בין הגבול העליון לגבול התחתון שלה. למשל בטבלה שלנו, במחלקה האחרונה נקודת האמצע תהיה $\frac{33+34}{2}=\frac{32.5+34.5}{2}=33.5$
2. לעתים נתקל במחלקות פתוחות בקצוות הטבלה שבהן חסר להן את אחת הגבולות, למשל מחלקה של $95+$ עבור ציוני בחינה גבוהים מ $95$.
3. __רוחב__ של מחלקה $a$ מוגדר להיות ההפרש בין הגבול העליון לגבול התחתון.

==__כללים לבניית טבלת שכיחויות עם מחלקות ברוחב שווה__==
1. הגדר מספר רצוי של מחלקות $k$, בהתאם לפיזור הנתונים ובאופן כזה שאיכות החישוב לא תפגע.
2. נחשב את רוחב המחלקה על ידי $a\simeq \frac{\max(x)-\min(x)}{k}$ . כלומר, הערך הגבוה ביותר של $x$ פחות הערך הנמוך ביותר של $x$ חלקי מספר המחלקות הרצוי.
3. $\max(x)$ יהיה הגבול העליון המדומה במחלקה הגבוהה ביותר. 
4. יש להפחית מערך זה את $a$ ולרשום את הערך שמתקבל כגבול העליון המדומה של המחלקה שמתחתיו, וכן הלאה.
5. יש להוסיף יחידה (לא תמיד זה $1$ תלוי לפי מה מגדירים) לכל גבול עליון מדומה ולרשום מה הערך שהתקבל כגבול התחתון המדומה של המחלקה שמעליו.

למשל נבנה את הטבלה הנ״ל של נתוני הטמפרטורה ,
נחשב את $a$ כאשר נרצה $k=5$ נקבל $a=\frac{34-25}{5}\simeq 2$ .
נתחיל מ $34$ ונתחיל לחסר ממנו את $a=2$ , $5$ פעמים.

$$\displaylines{
34\\32\\30\\28\\26\\24
}$$

נשים לב ש $24<\min(x)=25$ ולכן נעצור כאן. כעת נוסיף יחידה אחת ונקבל את הגבולות התחתונים של כל מחלקה סך הכל קיבלנו
$$\displaylines{
33-34\\31-32\\29-30\\27-28\\25-26
}$$

את $24$ אפשר להשמיט וכעת יש לנו את כל המחלקות הדרושות ונוכל לשים אותם בטבלת שכיחויות 

| x       | f(x) |
| ------- | ---- |
| $25-26$ | 4    |
| $27-28$ | 6    |
| $29-30$ | $16$ |
| $31-32$ | $3$  |
| $33-34$ | 2     |

##### שכיחות מצטברת
לעתים, בנוסף לשכיחות של כל מחלקה, נרצה לדעת גם מהי השכיחות של הנתונים שהתקבלו מתחת לערך מסויים.
לשם כך אנחנו מגדירות את __התפלגות שכיחויות מצטברות__. זה מסומך ב $F(x)$ ומסמן כמה ערכים נמדדו שקטנים או שווים לערך $x$.
למשל עבור הטבלה שלנו נקבל 

![Pasted image 20230802113959.png|400](/img/user/Assets/Pasted%20image%2020230802113959.png)
נוכל להעזר ב $F(x_{i})$ כדי לחשב את $f(x_{i})$: 
$$f(x_{i})=F(x_{i})-F(x_{i-1})$$
כלומר השכיחות המצטברת של אותה מחלקה פחות השכיחות המצטברת של המחלקה הקודמת לה.

נשים לב שמתקיים 

$$F(x_{k})=n$$
כאשר $n$ זה מספר התצפיות הכולל. 

##### שכיחות יחסית
התפלגות השכיחות יחסית מוגדרת להיות $\frac{f(x)}{n}$ ויש גם התפלגות שכיחות מצטברת יחסית שמוגדרת להיות $\frac{F(x)}{n}$.

![Pasted image 20230802114553.png|300](/img/user/Assets/Pasted%20image%2020230802114553.png)

### הצגה חזותית של התפלגות נתונים
#### דיאגרמת עמודות
תרשים במערכת צירים כאשר באופקי נמצאים ערכי המשתנה $x$ ובציר האנכי $f(x)$ השכיחויות.

![Pasted image 20230802114826.png|400](/img/user/Assets/Pasted%20image%2020230802114826.png)
וכמובן שאפשר גם לתאר דיאגרמה דומה עבור מחלקות.
#### היסטוגרמה
זהה לדיאגרמת עמודות רק שטח המלבן מייצג את שכיחות המחלקה 
![Pasted image 20230802115052.png|350](/img/user/Assets/Pasted%20image%2020230802115052.png)
#### דיאגרמת עוגה
![Pasted image 20230802115144.png|300](/img/user/Assets/Pasted%20image%2020230802115144.png)
דיאגרמה זו נוחה לתיאור של שכיחויות יחסיות כאשר העיגול הכולל מייצג $100\%$ מהשכיחויות. 

>[!info] הבחנה
>בדיאגרמת מקלות נהוג לחבר בקטעים ישרים את ראשי המקלות, ובהיסטוגרמה נהוג לחבר את מרכזי הבסיסים העליונים של המלבנים. הקו השבור המתקבל נקרא __מצולע__
>המטרה היא להגיע לעקומה כמה שיותר חלקה, זה יקרה ככל שההיסטוגרמה מפורטת יותר.
>![Pasted image 20230802115452.png|400](/img/user/Assets/Pasted%20image%2020230802115452.png)

#### סוגי עקומות
כאשר מציירים עקומה רציפה לתיאור נתוניפ אמפיריים, מהווה הקו הרציף רק קירוב טוב למצולע. הקירוב יהיה טוב ככל במספר הנתונים במדגם גדול יותר ורוחב המחלקות קטן יותר.

נהוג להבחין בין סוגי עקומות שונות:
__עקומה סימטרית פעמונית__: מצב בו רוב התצפיות מצטופפות במרכז ערכי $x$ ומעט מהן בקצוות
![Pasted image 20230802115834.png|250](/img/user/Assets/Pasted%20image%2020230802115834.png)

__עקומה אסימטרית חיובית/ימנית__: מצב בו הסטיות הגדולות הן כלפי ערכים גבוהים של $x$, מצב אסימטרי הוא מצב שבו רוב הערכים מרוכזים בקטע מסויים ויש גם תצפיות חריגות , רובן לכיוון אחד.
![Pasted image 20230802120119.png|250](/img/user/Assets/Pasted%20image%2020230802120119.png)

__עקומה אסימטרית שלילית/שמאלית__: הסטיות הגדולות הן כלפי ערכים נמוכים של $x$
![Pasted image 20230802120207.png|250](/img/user/Assets/Pasted%20image%2020230802120207.png)

__עקומה אחידה__: כאשר ערכי $x$ מתפלגים באופן שווה בין כל ערכי $x$.
![Pasted image 20230802120245.png|250](/img/user/Assets/Pasted%20image%2020230802120245.png)

__עקומת U__: מרבית התצפיות נמצאות בשוליים.
![Pasted image 20230802120349.png|250](/img/user/Assets/Pasted%20image%2020230802120349.png)

## מדדי מיקום מרכזי
כעת שאנחנו יודעים לתאר את הנתונים באופן חזותי, נרצה לענות על שאלות העוסקות במיקום הנתונים ובערכים מסויימים שסביבם הם מתרכזים. 
__מדדי מיקום מרכזי__ הם מדדים המצביעים על מיקומו של ״המרכז״ והנטייה למרכז.

קיימים ארבעה מדדים כאלה:

__שכיח__ $Mo$ - הערך השכיח ביותר בהתפלגות
__אמצע הטווח__ $MR$ - ממוצע שני הערכים הקיצוניים בהתפלגות.
__חציון__ $Md$ - הערך המחלק את ההתפלגות לשניים, כלומר, לפחות מחצית מהתצפיות מקבלות ערך זה או גבוה ממנו ולפחות מחצית מקבלות ערך זה או נמוך ממנו.
__ממוצע__ $\overline{x}$ - סכום ערכי התצפיות מחולק במספרן.

נרצה לדעת אילו מהמדדים הללו יהיה ההולם ביותר לייצר את ה״מרכז״ בהתאם לנתונים שלנו. לשם כך מקובל להעזר __פונקציית הפסד__ או ב __פונקציית סיכון__ והמדד ההולם יהיה המדד שיפחית את ההפסד או הסיכון למינימום.

### פונקציות הפסד
מתייחסים למדד $\tilde{x}$ כאילו הוא מייצג קבוצת מספרים (תצפיות) $x_{1},x_{2},\dots,x_{n}$ , או ״מנבא״ של תצפיות.
נגיד שהניבוי/ייצוג יהיה קולע יותר ככל ש $\tilde{x}$ יהיה קרוב יותר למספרים $x_{1},\dots,x_{n}$ כלומר, ככל המרחקים $|x_{i}-\tilde{x}|$ יהיו קטנות יותר.

לא נוכל בעזרת בחירה מתאימה אחת להקטין את כולן גם יחס וכן נכנס לתמונה פונקציית ההפסד או פונקציית הסיכון. שאלו פונקציות שהקלט שלהן הוא סדרת ההפרשים $(x_{1}-\tilde{x}),(x_{2}-\tilde{x}),\dots,(x_{n}-\tilde{x})$ והפלט הוא מניפולצייה כלשהי עליהן. בהתאם למדד אנחנו נראה אילו פונקציות מביאות את המספר המינימלי ביותר. 
#### מספר שגיאות
פונקציית ההפסד היא סה״כ __מספר השגיאות__ כאשר שגיאה מוגדרת להיות מצב שבו $x_{i}\neq \tilde{x}$ .
קל לראות, שבמצב הזה __השכיח__ הוא המדד הטוב ביותר מבין כל המדדים האפשריים.

#### גודל שגיאה מקסימלית
נגדיר את פונקציית ההפסד להיות

$$\max(|x_{i}-\tilde{x}|)$$

כלומר המרחק המקסימלי מהמדד. 
במצב זה, __אמצע הטווח__ $\frac{x_{max}+x_{min}}{2}$ הוא המדד הטוב ביותר עם ההפסד הקטן ביותר.

#### סכום השגיאות המוחלטות
לגבי כל תצפית בודקים מהו גודל השגיאה ונגדיר את ההפסד להיות סכום כל השגיאות כלומר 

$$\sum\limits_{i=1}^{n}|x_{i}-\tilde{x}|$$
במצב זה, __החציון__ הוא המדד הטוב ביותר לניבוי.

#### סכום ריבועי השגיאות 
באותו אופן נגדיר את פונקציית ההפסד להיות 

$$\sum\limits_{i=1}^{n} (x_{i}-\tilde{x})^{2}$$
במצב זה, __הממוצע__ הוא המדד הטוב ביותר לניבוי מבין כל המדדים האפשריים.


לסיכום:

| $\tilde{x}$    | פונקציית הפסד               |
| -------------- | --------------------------- |
| $Mo$           | מינימום מספר שגיאות         |
| $MR$           | מינימום שגיאה מקסימלית      |
| $Md$           | מינימום סכום שגיאות מוחלטות |
| $\overline{x}$ | מינמום סכום ריבועי השגיאות                            |

### חישוב המדדים
#### שכיח
שכיח הוא פשוט הערך שיקיים $\max(f(x))$ כלומר השכיחות שלו היא הגבוהה ביותר. ניתן למצוא אותו בקלות מטבלת השכיחויות.

#### אמצע הטווח
$$MR= \frac{x_{max}+x_{min}}{2}$$
#### חציון
כאשר נתונה רשימת תצפיות שסודרו בסדר עולה, החציון הוא __ערך התצפית המרכזית__ אם מספר התצפיות הוא אי זוגי. אם מספרן זוגי, החציון הוא ממוצע ערכיהן של שתי התצפיות המרכזיות.

למשל עבור סדרת התצפיות הבאות 

$$4,5,5,6,7,8,9,10,10$$
מספר התצפיות הוא אי זוגי ויתקיים ש $n=9$ ולכן ערך התצפית המרכזית הוא במיקום ה $\frac{9}{2}=4.5\simeq 5$ . כלומר במיקום ה$5$ ערך התצפית הוא $7$ ולכן זה החציון. 

עבור סדרת התצפיות 
$$4,4,5,5,6,7,8,9,10,10$$
סדרת התצפיות כעת היא $10$ ולכן מספר התצפיות הוא זוגי כלומר, החציון ייקבע לפי התצפיות במיקום ה $5$ ובמיקום ה $6$ .
ערכי התצפיות במיקום אלו הם $6,7$ בהתאמה ולכן החציון יהיה $\frac{6+7}{2}=6.5$ 

באופן כללי:

$$Md=\begin{cases}
 \frac{x_{\frac{n}{2}}+x_{\frac{n}{2}}}{2}& 2|n\\ x_{\frac{n+1}{2}} & else
\end{cases}$$

##### חציון כאשר נתונה טבלת שכיחויות
כאשר נרצה למצוא את החציון בהינתן טבלת שכיחויות עם מחלקות, המקרה קצת מורכב יותר. החציון הוא אותה נקודה בהיסטוגרמה אשר השטח משמאלה שווה לשטח מימינה.

$$Md= L_{0}+ \frac{\frac{n}{2}-F(x_{m-1})}{f(x_{m})}(L_{1}-L_{0})$$

כאשר: 
$n$ - מספר התצפיות הכולל
$x_{m}$ - המחלקה שבה נמצא החציון
$L_{1}$ - __הגבול האמיתי העליון__ של מחלקה זו
$L_{0}$ - __הגבול האמיתי התחתון__ של מחלקה זו
$x_{m-1}$ - המחלקה הקודמת ל $x_{m}$ .

לדוגמה עבור טבלת השכיחויות הבאה
![Pasted image 20230802125227.png|400](/img/user/Assets/Pasted%20image%2020230802125227.png)

נשים לב שישנן $45$ תצפיות ולכן צריך החציון צריך להיות אותו ערך שמעליו $22.5$ תצפיות ומתחתיו גם כן.

כדי לדעת באיזה מחלקה נמצא ערך זה נשתמש בהתפלגות מצטברת
עד ל $x=64.5$ יש כבר $24$ תצפיות ולכן החציון חייב להימצא בין $54.5$ לבין $64.5$, זאת המחלקה $x_{m}$ .

ברגע שמצאנו את המחלקה, כבר קל להציב את כל מה שצריך בנוסחה.

$$Md= 54.5+ \frac{\frac{45}{2}-10}{14}(64.5-54.5)=63.4$$
>[!info] נשים לב
>ניתן להכליל את הנוסחה עוד יותר כדי למצוא את $Q_{x\%}$ כלומר האיבר שיקיים ש $x\%$ ערכים גדולים ממנו, כל שצריך הוא למצוא את המחלקה המתאימה, ובמקום לבצע $\frac{n}{2}$ לבצע $n\cdot x\%$, נראה זאת בהמשך.
>

#### ממוצע
ממוצע בהינתן $n$ תצפיות מחושב על ידי 

$$\overline{x}= \frac{\sum\limits_{i=1}^{n} x_{i}}{n}$$
כלומר סכימה של התצפיות וחלוקה במספרן.

במצב של טבלת שכיחויות/שיכחות יחסית שבה לכל מחלקה יש רק ערך אחד $x_{i}$ , הנוסחה תיראה ככה

$$\overline{x}= \frac{\sum\limits_{x}xf(x)}{n}$$

כאשר ישנם $k$ מחלקות כלומר כל מחלקה מכילה מספר ערכי $x$ נשתמש בנקודת האמצע של כל המחלקה $m_{x}$  כייצוג מספרי של המחלקה כולה והממוצע מחושב כסכום מכפלת ערכי נקודות האמצע של המחלקות בשכיחות שלהן חלקי מספר התצפיות

$$\overline{x}= \frac{\sum\limits_{x}m_{x}f(x)}{n}$$
אנחנו משלמים פה מחיר של סטייה כלשהי מהממוצע שכן לא בהכרח שנקודת האמצע היא מדד אמין למה קורה בתוך המחלקה. אך זה מחיר שאנחנו מוכנים לשלם.

>[!note] משפט סכום הסטיות מהממוצע
>סכום הסטיות מהממוצע הוא $0$ כלומר $\sum\limits_{i=1}^{n}(x_{i}-\overline{x})=0$. 
>למעשה זאת גם ההגדרה של הממוצע, __הממוצע הוא אותו ערך שסכום הסטיות ממנו שווה לאפס__

### רגישות לערכים קיצוניים של מדדים
כבר דיברנו על תכונה אחת של מדדים שהיא הפחתת פונקציית ההפסד המתאימה לו למינימום. 
כעת נסתכל כיצד המדדים משתנים בהתאם להתפלגויות השונות.

__כאשר ההתפלגות פעמונית__
כל המדדים שווים אחד לשני ומתלכדים באותה נקודה. 

__כאשר ההתפלגות אסימטרית חיובית__
הממוצע ואמצע הטווח גדולים מהחציון ומהשכיח כלומר

$$Md\leq Mo\leq MR\leq\overline{x}$$

__כאשר ההתפלגות אסימטרית שלילית__ 
הממוצע ואמצע הטווח קטנים מהחציון ומהשכיח כלומר

$$\overline{x}\leq MR\leq Mo\leq Md$$

הדבר נובע מכך שהשכיח והחציון נשענים יותר על השכיחות של ערכים ואילו הממוצע ואמצע הטווח נשענים יותר על הערכים עצמם. כלומר האחרונים יותר מושפעים מערכים קיצוניים.

לכן גם יש סולמות מדידה שבהם לא ניתן לחשב בכלל ממוצע ואמצע טווח כמו סולם שמי.

![Pasted image 20230802134219.png](/img/user/Assets/Pasted%20image%2020230802134219.png)

### ממוצע וטרנספורמציה ליניארית
טרנספורמציה ליניארית מ $x$ ל $y$ מוגדרת על ידי $y=bx+a$ כאשר $b,a\in\mathbb{R}$.
האיפיון העיקרי של טרנספורמציה כזו היא שייצוגה הגרפי הוא קו ישר בעל שיפוע $a$. למשל עבור $y=5x+3$ 
![Pasted image 20230802134542.png|250](/img/user/Assets/Pasted%20image%2020230802134542.png)

__משפט__
בהינתן משתנה $x$ עם ממוצע $\overline{x}$ , ויהי משתנה $y$ המוגדר על ידי טרנספורמציה ליניארית על $x$ מתקיים ש 

$$\overline{y}=b\overline{x}+a$$


## מדדי פיזור
בהתפלגויות מבוססות שכיחויות, מלבד המיקום המרכזי של מרכז ההתפלגות חשוב מאוד גם לעקוב אחר מידת הפיזור. למשל ההתפלגויות בתמונה למטה מתלכדות באותו מיקום מרכזי אך במידת פיזור שונה.

![Pasted image 20230802134846.png|250](/img/user/Assets/Pasted%20image%2020230802134846.png)

מדדים אלו נועדו לתאר את מידת השוני או האחידות בין נתונים.
הביטוי ״פיזור״ משמש אותנו לציון מרחק הערכים השונים של המשתנה ומרחק ממדד כלשהו למיקום מרכזי.

__חוקי מדדי הפיזור__
א. מדד פיזור חייב להיות בעל ערכים אי שליליים
ב. מדד הפיזור מתאפס __אמ״מ__ כל התצפיות זהות זו לזו.
ג. הוספת קבוע לכל התצפיות לא תשנה את ערכו של מדד הפיזור.

### אחוז השגיאות
אחוז התצפיות שבהן מתקבל ערך שונה מערך השכיח. 
מבוסס על פונקציית ההפסד המוגדרת על פי מספר השגיאות.

### גודל השגיאה המקסימלית
זהה לפונקציית ההפסד עליה כבר דיברנו. מוגדר על ידי $\max |x_{i}-\tilde{x}|$ כלומר המרחק המקסימלי ממדד מרכזי.
מדד זה מינימלי כאשר אם המדד למיקום המרכזי הוא אמצע הטווח $MR$.

### הטווח
נגדיר את $range$ להיות המרחק בין הערך הגדול ביותר בהתפלגות לבין הערך הקטן ביותר בה.
מדד זה דומה בטבעו למדד הפיזור הקודם, אך מקובל יותר. כלומר 
$$range= x_{max}-x_{min}$$
נשים לב שגודל הסטייה המקסימלי מאמצע הטווח הוא $\frac{range}{2}$ .

>[!info] חסרון
>נשים לב שגם הטווח וגם גודל השגיאה המקסימלית מורכב רק מערכים קיצוניים ולכן שגיאות אלו יכולות להיות בעיתיות כאשר הצפיפות היא רובה במרכז ויש מיעוט בקצוות מרוחקים

### הטווח הבינרבעוני
נסמן את הטווח הבינרבעוני כ $IQR$.  זה הטווח שבו נמצאים $50\%$ הערכים המרכזיים של ההתפלגות.
כלומר, כדי לחשב את מדד הפיזור, רושמים את ההפרש בין הערך ש $75\%$ מן התצפיות קטנות ממנו (הקרוי רבעון עליון ומסומן $Q_{3}$) לבין הערך ש $25\%$ מהתצפיות קטנות ממנו (קרוי רבעון תחתון ומסומן $Q_{1}$ ).

$Q_{3}-Q_{1}$ ייתן לנו את טווח $50\%$ התצפיות שבמרכז ההתפלגות בלי להתחשב בצדדים. נסתכל על הנוסחאות לחישוב הרבעונים 

$$\displaylines{
Q_{1}= L_{1_{0}}+ \frac{\frac{n}{4}-F(x_{m_{1}-1})}{f(x_{m_{1}})}(L_{1_{1}}- L_{1_{0}}) \\
Q_{3}= L_{3_{0}}+ \frac{\frac{3n}{4}-F(x_{m_{3}-1})}{f(x_{m_{3}})}(L_{3_{1}}- L_{3_{0}})
}$$

בעצם זה זהה לנוסחה של מציאת החציון רק שהפעם אנחנו עובדים עם המחלקה הרלוונטית לאותו רבעון, המחלקה הקודמת לה, והגבולות הרלוונטים. 

את הטווח הבינרבועני אפשר לתאר באמצעות דיאגרמת  boxplot

![Pasted image 20230802144641.png](/img/user/Assets/Pasted%20image%2020230802144641.png)

כאשר הקו המקווקו זה החציון. והקצוות זה המינימום והמקסימום של המדידות.

### ממוצע הסטיות המוחלטות
המדדים שהצגנו לעיל, התחשבו או בקצוות או רק בחלק מהתצפיות. נרצה מדדי פיזור שלוקחים בחשבון את כל התצפיות אך יהיה מסוכן לקחת לדוגמה את סכום מרחקי השגיאות ממדד מיקום מרכזי שכן מרחקים שליליים ומרחקים חיוביים יתקזזו.

לכן, נוכל לסכום בערך מוחלט וכדי לאפשר השוואה של פיזור בהתפלגויות בעלות מספר תצפיות שונה נשתמש בממוצע הסטיות כלומר 

$$\frac{\sum\limits_{i=1}^{n}|x_{i}-\tilde{x}|}{n}$$

כאמור, מדד זה מינימלי כאשר $\tilde{x}=Md$ .

### ממוצע ריבועי הסטיות
באותו אופן נוכל לעבוד עם 
$$\frac{\sum\limits_{i=1}^{n}(x_{i}-\tilde{x})^{2}}{n}$$

מדד זה מבוסס על פונקציית ההפס שהיא סכום ריבועי השגיאות והוא מינימלי כאשר $\tilde{x}=\overline{x}$.

לסיכום מדדי השגיאות
![Screenshot 2023-08-02 at 14.11.52.png](/img/user/Assets/Screenshot%202023-08-02%20at%2014.11.52.png)

### שונות וסטיית תקן
ממוצע ריבועי הסטיות מהממוצע מכונה [[Computer Science/Probability/Discrete Random Variables#variance- שונות\|variance]]
השונות במדגם בהתפלגות שכיחויות מסומנת $s_{x}^{2}$ ובאוכלוסייה מסומנת $\sigma_{x}^{2}$ .

שונות של מדגם מוגדרת להיות

$$s_{x}^{2}= \frac{\sum\limits_{x}(x-\overline{x})^{2}f(x)}{n}$$
במילים, השונות היא __ממוצע הריבעוים פחות ריבוע הממוצע__. 

בגלל ההעלאה בריבוע יחידות המידה של התצפיות מתעוותות לנו ולכן נגדיר גם סטיית תקן שהיא השורש של השונות.

$$s_{x}=\sqrt{\frac{\sum\limits_{x}(x-\overline{x})^{2}f(x)}{n}}$$

כאשר אין שכיחויות:

$$s^{2}= \frac{1}{n}\sum\limits_{i=1}^{n}(x_{i}-\overline{x})^{2}$$
>[!note] הבחנה
>סכום כל ערכי התצפיות שווה לממוצע כפול מספר התצפיות
>$$\sum\limits_{i=1}^{n}x_{i}=n\overline{x}$$


__טרנספורמצייה ליניארית__ על משתנה $x$ עם שונות $s_{x}^{2}$ תקיים ש 

$$y=ax+b\to s_{y}^{2}=b^{2}s_{x}^{2}$$

## ממוצע משוקלל ושונות מצורפת
לעתים מידע נאסף ממקורות רבים, הדיווח על ממוצע ועל שונות של משתנה מסוים מגיע לעתים קרובות מכל מקוד בנפרד. למשל מנהל בית ספר מקבל את ממוצע הציונים במתמטיקה ועל שונותם בכל אחת מכיתות י״א שבבית ספרו.
סביר להניח שהמנהל ירצה גם את ממוצע הציונים של כל התלמידים בשכבה זו בלי ההבחנה בין הכתות. 

לשם כך ישנם כלים שעוזרים לנו לחשב כאשר ישנה החשיבות של גודל כל קבוצה ביחס לכלל הקבוצות.

נסמן:
$k$ - מספר הקבוצות
$n_{j}$ - מספר האנשים בקבוצה ה $j\in[k]$
$i$ - מספר סידורי של אדם בקבוצה ה $j$
$x_{i,j}$ - ציונו של האדם ה$i$ בקבוצה ה$j$
$N$ - הסכום של כל גדלי הקבוצות השונות.
$\overline{x}_{T}$ - ממוצע כל הציונים בכל הקבוצות.
$s^{2}_{T}$ - שונות כל הציונים בכל הקבוצות

### ממוצע משוקלל 
חישוב הממוצע המשוקלל יהיה פשוט סכימה של הציונים במתמטיקה של כל תלמידי הכתות ואת התוצאה נחלק במספר התלמידים הכולל. כלומר 

$$\overline{x}_{T}= \frac{\sum\limits_{j=1}^{k}\sum\limits_{i=1}^{n_{j}}x_{ij}}{N}$$

אנחנו יודעים ש $\sum\limits_{i=1}^{n_{j}}x_{ij}=\overline{x}_{j}n_{j}$  נוכל להציב זאת ולקבל סך הכל שהממוצע המשוקלל הוא

$$\overline{x}_{T}= \frac{\sum\limits_{j=1}^{k} \overline{x_{j}}n_{j}}{N}$$

>[!note] משפט
>אם כל גדלי הקבוצות שווים כלומר $\forall_{i,j\in[k]}:n_{i}=n_{j}$   אזי $\overline{x}_{T}= \frac{\sum\limits_{j=1}^{k}\overline{x}_{j}}{k}$

### שונות מצורפת
חישוב השונות של ציוני כל התלמידים יהיה 

$$s^{2}_{T}= \frac{\sum\limits_{j=1}^{k}\sum\limits_{i=1}^{n_{j}}(x_{ij}-\overline{x}_{T})^{2}}{N}$$

נוכל לפשט ולקבל 

$$s^{2}_{T}= \frac{\sum\limits_{j=1}^{k}n_{j}s^{2}_{j}}{N}+ \frac{\sum\limits_{j=1}^{k}n_{j}(\overline{x}_{j}-\overline{x}_{T})^{2}}{N}$$

כלומר החיבור בין ממוצע משוקלל של השונויות לבין פיזור הממוצעים של הכתות שונות לפי מרחק ריבועי.

>[!note] הבחנה
>אם הממוצעים שווים בכל הכתות אז השונות המצרופת בין הכתות קטנה יותר ומושפעת רק על ידי הממוצע המשוקלל של השונויות. שכן המחובר השני מתבטל לגמרי 

## מדדי מיקום יחסי
נרצה לבטא את ערכי ההתפלגות כערכים יחסיים (ביחס להתפלגות) וטהורים (שאינם תלויים ביחידות מידה) כאשר נרצה להשוות התפלגויות שונות.
נגדיר מדדי מיקום יחסיים __מאון__ ו __ציון תקן__.

### מאון
המאון ה$k$ שנסמנו $C_{k}$ מוגדר כערך אשר $k\%$ מן התצפיות קטנות ממנו והיתר גדולות ממנו.

ראינו שמתקיים ש 

$$\displaylines{
C_{25}=Q_{1}\\C_{75}=Q_{3}\\ C_{50}=Md
}$$

כעת נראה כיצד לחשב את $C_{k}$ באופן כללי 

$$C_{k}=L_{0}+ \frac{n\cdot k\% - F(x_{m-1})}{f(x_{m})}(L_{1}-L_{0}) $$

הסימון $k\%= \frac{k}{100}$
נוכל לחלץ את $k$ בהינתן מאון $C_{k}$ כלשהו:

$$k=\left(F(x_{m-1})+ \frac{(C_{k}-L_{0})}{(L_{1}-L_{0})}f(x_{m})\right)\cdot \frac{100}{n}$$

### ציון תקן
ציון תקן של $x$ יסומן ב $z_{x}$ והוא המרחק של $x$ מממוצע ההתפלגות $\overline{x}$ כאשר מרחק זה נמדד ביחידות של סטיית התקן $(s_{x})$ כלומר 

$$z_{x}= \frac{x-\overline{x}}{s_{x}}$$

במצב זה נוכל להשוות כל ערך של משתנה בהתפלגות כלשהו לערך של משתנה בהתפלגות אחרת ולקבוע את היחס בינהם בהתאם ליחידות של סטיית תקן.

>[!info] משפט
>ממוצע התפלגות ציוני התקן $\overline{z}$ הוא תמיד $0$
>שונות התפלגות ציוני התקן $s_{z}^{2}=s_{z}=1$ 

## מדדי קשר
נרצה דרך לחשב את עוצמת הקשר בין נתונים. כלומר באיזה מידע ערך של משתנה $x$ עוזר בניבוי של ערך של משתנה אחר $y$.
נדון במדדי קשר מבוססים סכום ריבועי השגיאות, כל פונקציית הפסד כזאת או אחרת הייתה יכולה לעזור לנו אך נתמקד בפונקציית ההפסד הנ״ל.
כלומר, אם לכל ערך $x$ ננבא ערל $\tilde{y}$ נדון בקשר בין 

$$\sum\limits_{i=1}^{n}(y_{i}-\tilde{y}_{i})^{2}$$

ונרצה שככל שהערך גדול יותר ככה הקשר חלש יותר.
נתמקד במדד המתאים למשתנים $x,y$ שהם על סולם מנה ולמקרה שבו הקשר בינהם הוא ליניארי.
הדרך לניבוי היא חישוב $\tilde{y}$ מתוך $x$ היא באמצעות טרנספורמציה ליניארית.
מדד זה נקרא __מקדם המתאם של פירסון__ ונסמנו $r$.

נסתכל על גרף המתאר את ערכי $x$ השונים ובהתאמה ערכי $y$ שהתקבלו עבור הערך הזה. מיקום הנקודות הללו נקרא __דיאגרמת פיזור__

![Pasted image 20230802154135.png|350](/img/user/Assets/Pasted%20image%2020230802154135.png)

ניתן לראות שישנו קשר ליניארי קווי __לא מושלם__ בין $x$ לבין $y$.

>[!info] קשר ליניארי מושלם
>כאשר הקו הוא ישר לגמרי הקשר נקרא ליניארי מושלם
>![Pasted image 20230802154249.png|350](/img/user/Assets/Pasted%20image%2020230802154249.png)

דוגמאות לקשרים: 

![Pasted image 20230802154338.png](/img/user/Assets/Pasted%20image%2020230802154338.png)

אומנם באופן ויזואלי קל לראות מתי הקשר שלילי (ה) חלקי או חיובי חלקי (ב) או בכלל חזק לגמרי(א,ד) או שבכלל אין קשר (ג) 
אבל נרצה לבטא זאת באופן מתמטי כך

$$r= \frac{\sum\limits_{i=1}^{n}z_{x_{i}}z_{y_{i}}}{n}= \frac{\sum\limits_{i=1}^{n}(x_{i}-\overline{x})(y_{i}-\overline{y})}{ns_{x}s_{y}}$$

__מקדם המתאם של פירסון נע בין $1$ (כשהקשר חיובי מושלם) לבין $-1$ (כשהקשר שלילי מושלם).__

#### השונות המשותפת
[[Computer Science/Probability/Further Topics on Random Variables#שונות משותפת ומתאם\|השונות המשותפת]] של שני משתנים מוגדרת על ידי 

$$cov(x,y)= \frac{\sum\limits_{i=1}^{n}(x_{i}-\overline{x})(y_{i}-\overline{y})}{n}$$

השם נובע מכך שאיברי הסכום הם מכפלות הסטייה של $x$ מהממוצע שלו בסטייה של $y$ מהממוצע שלו. בעצם נוכל להגדיר את מקדם המתאם כך 

$$r= \frac{cov(x,y)}{s_{x}s_{y}}$$

ולכן $r$ ו $cov$ הם בעלי קשר ישר כלומר 

$$\displaylines{
cov(x,y)>0\to r>0 \\ cov(x,y)<0\to r<0 \\cov(x,y)=0\to r=0
}$$

אפשר לפתח את השונות המשותפת ולקבל ביטוי קצת יותר נוח:

$$cov(x,y)= \frac{\sum\limits_{i=1}^{n}x_{i}y_{i}}{n}-\overline{x}\ \overline{y}$$
שזה בעצם ממוצע המכפלות פחות מכפלת הממוצעים.

## תאוריית צבישב והחוק האמפיקי
__עבור עקומת פעמון__
* *$68\%$ מהערכים הם במרחק של עד סטיית תקן אחת מהממוצע.
* $95\%$ מהערכים הם במרחק של עד 2 סטיות תקן מהממוצע
![Screenshot 2023-08-02 at 15.56.52.png|450](/img/user/Assets/Screenshot%202023-08-02%20at%2015.56.52.png)

__באופן כללי__
* $75\%$ מהערכים הם במרחק של עד 2 סטיות תקן מהממוצע
* $88.89\%$ מהערכים הם במרחק של עד $3$ סטיות תקן מהממוצע
![Screenshot 2023-08-02 at 15.58.05.png|450](/img/user/Assets/Screenshot%202023-08-02%20at%2015.58.05.png)
